# ФМИст

Създайте уеб приложение, което представлява личен журнал на един студент във ФМИ.

## Функционалности

Система за потребители с логин/регистрация и поне 3 ранга - администратор,
модератор и студент.

### Администратори

Администраторите имат възможност да управляват всички данни в приложението:

- Могат да променят всички данни, въведени от останалите потребители
- Управляват потребители, включително да правят други потребители администратори

### Модератори

Основната им функция е да въвеждат данни:

- Специалности
- Катедри
- Дисциплини (задължителни и избираеми)
    - Група на избираемите дисциплини (напр. ЯКН, ПМ)
- Учебни планове и разписания
- Кредити
- Изпити (редовна/поправителна сесия)

**Бележки:**

- Източник на данните може да бъде [сайтът на ФМИ](https://www.fmi.uni-sofia.bg/).
Там има обща информация за ФМИ - учебни планове, дисциплини (задължителни и
избираеми), кредити, разписания, изпити и др.
- Ще ви гледаме с възхищение, ако за въвеждането на някои от данните направите
парсер/crawler и автоматизирате процеса.

### Студенти

- За всеки изпит може да си въвежда получената оценка
- Среден успех по години или общо (на базата на въведените оценки)
- Дават оценка и мнение за дадена дисциплина, която са записали
- Получава следната информация наготово:
    - Разписание за семестъра
        - За всички дисциплини, за които е записан (изборни и задължителни)
        - Информация за дисциплина, ден, час, зала (може и преподавател)
    - Учебната си програма
    - График с изпити (ако са въведени от модераторите)
    - Записани дисциплини
        - Задължителни по учебен план
        - Избираеми (записани от него)
    - Кредити
        - Текущ брой
        - Необходим брой по учебен план
    - Списък от всички избираеми дисциплини и съответно може да ги записва
        - Достъп до мненията за всяка дисциплина
        - Филтриране по оценка, катедра, група на ИД

#### Записки

- Всеки студент може да качва записки към дадена дисциплина под формата на файл
    - Могат да бъдат публични или лични
- Публичните записки могат да бъдат виждани от останалите студенти

## Бележки

- Чувствайте се свободни да разширите функционалността с ваши идеи.
- Напишете сами системата за регистрация/вход. Без gem-ове като devise или warden.
  Разбира се, може да използвате библиотеки за сесии и cookie-та (например тези, които са пакетирани в Sinatra).
  Паролите не трябва да се съхраняват в чист вид. Трябва да са поне хеширани - прочетете за добрите
  практики по темата.
- Валидирайте максимално много неща и показвайте смислени съобщения за грешки.
- Използвайте релационна база от данни. Например SQLite3. За целта ще ви трябва sqlite3 gem-а,
  или пък може да ползвате направо някакъв ORM, например
  [ActiveRecord](http://guides.rubyonrails.org/active_record_basics.html) -
  вижте [ръководството ни за уеб проекти](https://github.com/fmi/ruby-course-guides/blob/master/web-with-sinatra-basics.md)
- Постарайте се да покриете максимална част от кода си с автоматизирани тестове и да направите добро разделение
  между "логика" и "интерфейс". Това индиректно означава, че не трябва да има много код директно в Sinatra DSL-а.
  Не се притеснявайте да правите допълнителни класове. Задачите на един подобен клас може да е дори изпълнение на
  някакво действие (например, записване на избираема дисциплина).

Места, от които да черпите вдъхновение:
- [СУСИ](https://susi.uni-sofia.bg/) - Лична информация за всеки студент от ФМИ
(взети/невзети изпити, оценки, присъствие в протоколи и др.)
- [Сайтът на ФМИ](https://www.fmi.uni-sofia.bg/) - Обща информация за ФМИ
(учебни планове, дисциплини (задължителни и избираеми), кредити, разписания, изпити и др.)
