# Онлайн магазин

Направете онлайн магазин за определен вид (избран от вас) продукти.

## Функционалности

Като минимум, системата трябва да поддържа следните неща:

- Добавяне/промяна/изтриване на продукти. Всеки продукт съдържа поне заглавие, описание, категория, цена и
  определени функционални характеристики. Тези характеристики зависят от вида продукти. Например, ако продавате
  обувки това може да са "цвят", "размер", "мъжки/дамски/унисекс", "с или без връзки" и подобни.
- Търсене на продукти по заглавие, категория и конкретни характеристики.
- Възможност за задаване на наличността на всеки продукт.
- Система за потребители с логин/регистрация и поне 2 ранга - администратор и обикновен потребител:
    - Администраторите имат възможност да управляват всички данни в приложението:
        - Могат да променят данните за продуктите.
        - Виждат история на поръчките.
        - Управляват потребители, включително да правят други потребители администратори.
    - Обикновените потребители могат да се регистрират свободно, да купуват продукти и да ги коментират.
- Възможност правене на поръчки след регистрация.
    - Купуването става чрез добавяне на един или повече продукта към "кошницата" на потребителя.
      В кошницата се виждат добавените продукти и цените им, както и общата стойност на поръчката.
    - Потребителя трябва да потвърди, че иска да закупи всички продукти от кошницата, за да направи поръчката.
    - След като поръчката бъде направена - тя се вижда от администраторите, които могат да я маркират като
      завършена.
- Всеки потребител трябва да има история на поръчките си.
- Всеки трябва да може да коментира продукти. Администраторите могат да изтриват коментари.

## Бележки

- Напишете сами системата за регистрация/вход. Без gem-ове като devise или warden.
  Разбира се, може да използвате библиотеки за сесии и cookie-та (например тези, които са пакетирани в Sinatra).
  Паролите не трябва да се съхраняват в чист вид. Трябва да са поне хеширани - прочетете за добрите
  практики по темата.
- Валидирайте максимално много неща и показвайте смислени съобщения за грешки.
- Използвайте релационна база от данни. Например SQLite3. За целта ще ви трябва sqlite3 gem-а,
  или пък може да ползвате направо някакъв ORM, например
  [ActiveRecord](http://guides.rubyonrails.org/active_record_basics.html) -
  вижте [ръководството ни за уеб проекти](https://github.com/fmi/ruby-course-guides/blob/master/web-with-sinatra-basics.md)
- Постарайте се да покриете максимална част от кода си с автоматизирани тестове и да направите добро разделение
  между "логика" и "интерфейс". Това индиректно означава, че не трябва да има много код директно в Sinatra DSL-а.
  Не се притеснявайте да правите допълнителни класове. Задачите на един подобен клас може да е дори изпълнение на
  някакво действие (например, правене на поръчка).
