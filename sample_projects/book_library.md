# Сайт за библиотека

Направете уеб приложение за управление на книгите в библиотека.

## Функционалности

Като минимум, системата трябва да поддържа следните неща:

- Добавяне/промяна/изтриване на книги. Всяка книга съдържа поне заглавие, автор, кратко описание и
  жанр.
- Търсене на книги по заглавие, описание и/или жанр.
- Възможност за задаване на брой копия от дадена книга, които са налични в библиотеката.
- Възможност за заемане на книга за определен период от време.
- Система за потребители с логин/регистрация/забравена парола/смяна на парола
  и поне 2 ранга - администратор и обикновен потребител:
    - Администраторите имат възможност да променят данните за книгите, както и да добавят/премахват наличност.
      Те виждат кои книги са заети в момента, от кои потребители, за какъв период от време и дали срокът, за
      който е заета е пресрочен.
      Администраторите могат да управляват и потребителите, включително да правят други потребители администратори.
    - Обикновените потребители могат да се регистрират свободно, да разглеждат наличните книги и да заемат такива.
- Можете да направите така, че потребителя да има възможност да свали книгата в електронен вариант, след като я заеме.
- Всеки потребител трябва да има история на заети/купени книги.
- Всеки трябва да може да коментира книги. Администраторите могат да изтриват коментари.

## Бележки

- Напишете сами системата за регистрация/вход/забравена парола. Без gem-ове като devise или warden.
  Разбира се, може да използвате библиотеки за сесии и cookie-та (например тези, които са пакетирани в Sinatra).
  Паролите не трябва да се съхраняват в чист вид. Трябва да са поне хеширани - прочетете за добрите
  практики по темата.
- Валидирайте максимално много неща - имейли, дали книгите са в наличност при заемане и т.н.
  Показвайте смислени съобщения за грешки.
- Използвайте релационна база от данни. Например SQLite3. За целта ще ви трябва sqlite3 gem-а,
  или пък може да ползвате направо някакъв ORM, например
  [ActiveRecord](http://guides.rubyonrails.org/active_record_basics.html) -
  вижте [ръководството ни за уеб проекти](https://github.com/fmi/ruby-course-guides/blob/master/web-with-sinatra-basics.md)
- Постарайте се да покриете максимална част от кода си с автоматизирани тестове и да направите добро разделение
  между "логика" и "интерфейс". Това индиректно означава, че не трябва да има много код директно в Sinatra DSL-а.
  Не се притеснявайте да правите допълнителни класове. Задачите на един подобен клас може да е дори изпълнение на
  някакво действие (например заемане на книга).
