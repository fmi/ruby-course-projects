# Генератор на тестове

Направете gem за Ruby, който да съхранява и управлява въпроси за тестове (със затворени отговори).
На базата на тези въпроси, библиотеката трябва да може да генерира тестове в удобен за разпечатване формат.

## Функционалности

Долуописаните функционалности трябва да са достъпни както чрез
[изпълнима команда към gem-a](http://guides.rubygems.org/make-your-own-gem/#adding-an-executable),
така и чрез програмен интерфейс (директно използване на класовете на библиотеката ви).

- Съхранение на въпроси в различни категории. Как ще става сърханението решавате вие - например,
  две възможни опции са файлове или база от данни.
    - Ако ще използвате файлове - съдържанието им трябва да е във формат, лесен за "ръчна" модификация
      от човек (например markdown, html, yaml или нещо подобно).
    - Ако ще използвате база от данни, за улеснение, можете да ползвате
      [ORM](https://en.wikipedia.org/wiki/Object-relational_mapping) като
      [ActiveRecord](http://guides.rubyonrails.org/active_record_basics.html)
- Промяна и изтриване на въпроси.
- Търсене на въпроси по категория и по описание.
- Всеки въпрос може да има произволен брой възможни отговори.
- Генериране на тестове със следните параметри:
    - Общ брой въпроси
    - Брой въпроси от всяка категория
    - Брой варианти
- Генериране на различни варианти на един и същ тест. За всеки вариант въпросите, както и отговорите им
  се разбъркват.
- Тестовете се генерират като PDF файлове - по един за всеки вариант.
  Може да използвате библиотека за работа с PDF-и.
    - За да е полезен теста - на първата страница трябва да има името на дисциплината, дата, на която ще
      се проведе теста, както и полета за факултетен номер и имена.
      Направете възможност за лесно разширение на тези заглавия. Тоест, трябва да може без да се променя
      кода на библиотеката да се задава какво да има в заглавието. Например, за някои тестове може да
      няма поле за факултетен номер, или пък да има подзаглавие. Направете го възможно най-разширяемо.
- Към всеки вариант трябва да има и "ключ" - отделен PDF, в който са написани верните отговори.
- Въпросите (и отговорите) трябва да поддържат форматиране - като минимум bold, italic,
  блокове за код (с [monospaced шрифт](https://en.wikipedia.org/wiki/Monospaced_font) и индентация).
  Всеки въпрос трябва да може да съдържа и картинка.

## Бележки

- Имплементацията на форматът, чрез който се задават форматиранията на въпросите и отговорите от
  потребителя, трябва да е изцяло ваша.
  Тоест, можете да задавате въпросите като markdown, но без да използвате библиотеки за работа с markdown.
